<!DOCTYPE html>
<html lang=" en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1">
  <meta http-equiv="Cache-Control" content="no-cache, no-store, must-revalidate" />
  <meta http-equiv="Pragma" content="no-cache" />
  <meta http-equiv="Expires" content="0" /><!-- Begin Jekyll SEO tag v2.8.0 -->
<title>Blog | Aishik Rehman</title>
<meta name="generator" content="Jekyll v4.3.2" />
<meta property="og:title" content="Blog" />
<meta name="author" content="Aishik Rehman" />
<meta property="og:locale" content="en_US" />
<meta name="description" content="I am Aishik Rehman, a Bengali computational linguist and developer with a background in computer science and engineering. My passion for language, technology and artificial intelligence has led me to explore the intersection of computer science and linguistics. Along with my studies, I am actively engaged in independent research and have contributed to several open-source projects. As an introvert, I am constantly looking for ways to express myself creatively, and scalable vector graphics art is one of my outlets. Additionally, I have a strong interest in curriculum development." />
<meta property="og:description" content="I am Aishik Rehman, a Bengali computational linguist and developer with a background in computer science and engineering. My passion for language, technology and artificial intelligence has led me to explore the intersection of computer science and linguistics. Along with my studies, I am actively engaged in independent research and have contributed to several open-source projects. As an introvert, I am constantly looking for ways to express myself creatively, and scalable vector graphics art is one of my outlets. Additionally, I have a strong interest in curriculum development." />
<link rel="canonical" href="http://localhost:4000/blog/" />
<meta property="og:url" content="http://localhost:4000/blog/" />
<meta property="og:site_name" content="Aishik Rehman" />
<meta property="og:type" content="website" />
<meta name="twitter:card" content="summary" />
<meta property="twitter:title" content="Blog" />
<script type="application/ld+json">
{"@context":"https://schema.org","@type":"WebPage","author":{"@type":"Person","name":"Aishik Rehman","url":"https://aishikrehman.com/about/"},"description":"I am Aishik Rehman, a Bengali computational linguist and developer with a background in computer science and engineering. My passion for language, technology and artificial intelligence has led me to explore the intersection of computer science and linguistics. Along with my studies, I am actively engaged in independent research and have contributed to several open-source projects. As an introvert, I am constantly looking for ways to express myself creatively, and scalable vector graphics art is one of my outlets. Additionally, I have a strong interest in curriculum development.","headline":"Blog","url":"http://localhost:4000/blog/"}</script>
<!-- End Jekyll SEO tag -->
<link rel="shortcut icon" type="image/x-icon" href="/assets/favicon.ico">
  <link href="https://cdn.jsdelivr.net/npm/bootstrap@5.3.0-alpha2/dist/css/bootstrap.min.css" rel="stylesheet">
  <!-- <link rel="stylesheet" href="/assets/css/style.css"> -->
  <link rel="stylesheet" href="/assets/css/common.css"><link type="application/atom+xml" rel="alternate" href="http://localhost:4000/feed.xml" title="Aishik Rehman" /></head><body>
  <header class="navigation">
  <nav class="navbar navbar-expand-xl navbar-light text-center py-3">
    <div class="container">
      <div class="navbar-brand" id="Logo">
        <div class="b-wiget logo" data-version="2" id="NavLogoImage">
          <a class="site-title" rel="author" href="/">Aishik Rehman</a>
        </div>
      </div>
      <!-- Navbar-Toogler -->
      <button aria-controls="navbarSupportedContent" aria-expanded="false" aria-label="Toggle navigation"
        class="navbar-toggler" data-bs-target="#navbarSupportedContent" data-bs-toggle="collapse" type="button">
        <span class="navbar-toggler-icon"></span>
      </button>

      <div class="navbar-collapse collapse" id="navbarSupportedContent">
        <div class="mx-auto mb-2 mb-lg-0" id="NavMenu">
          <ul id="nav" class="navbar-nav">
            <li class="nav-item dropdown">
              <a class="nav-link dropdown-toggle" href="#" data-bs-toggle="dropdown" aria-expanded="false">কোর্স</a>
              <ul class="dropdown-menu">
                <li class="nav-item">
                  <a href="/search/label/Dicrete%20Mathematics" class="dropdown-item">ডিসক্রিট
                    ম্যাথমেটিক্স</a>
                </li>
                <li class="nav-item">
                  <a href="/search/label/Dicrete%20Mathematics" class="dropdown-item">Bengali
                    Language</a>
                </li>
              </ul>
            </li>
            <li class="nav-item dropdown">
              <a class="nav-link dropdown-toggle" href="#" data-bs-toggle="dropdown" aria-expanded="false">আরও</a>
              <ul class="dropdown-menu">
                <li class="nav-item">
                  <a href="https://lokoja.aishikrehman.com" class="dropdown-item">মৈমনসিংহ লোকজ
                    শব্দকোষ</a>
                </li>
                <li class="nav-item">
                  <a href="https://floarandfaunaofbangladesh.aishikrehman.com" class="dropdown-item">বাংলাদেশের উদ্ভিদ ও
                    প্রাণী</a>
                </li>
              </ul>
            </li>
          </ul>
        </div>
        <div class="-----------------" data-version="1" id="LinkList2">
          <a class="btn btn-outline-primary" data-bs-target="#ContactMe" data-bs-toggle="modal">যোগাযোগ</a>
        </div>
      </div>
    </div>
  </nav>
</header>

  <main class="page-content" aria-label="Content">
      <h1>Latest Posts</h1>

<ul>
  
    <li>
      <h2><a href="/2022/09/proof-check-1.html">প্রুফ সংশোধন, প্রুফ রিডিং বা প্রুফ চেক নির্দেশিকা</a></h2>
      <div>হে হে! বানান ভুলের কারণে কত যে কাণ্ড ঘটতে পারে তা বলাই বাহুল্য। রাস্তাঘাটে হাঁটতে গেলে না চাওয়া সত্ত্বেও আমার চোখ আটকে
  যায় নানান ভুলের দিকে। সব ব্যানার, ফেস্টুন, পোস্টারে বানান ভুলের ছড়াছড়ি আর সেসব ভুল কেবল আমার নজরেই কেন পড়ে বুঝি না।
  এজন্য ময়মনিসংহে থাকতে যখন বাইরে বেরুতাম তখন বন্ধুবান্ধব আমাকে উপরে তাকাতে নিষেধ করত, তাদের বইখাতাও আমার কাছ থেকে সাবধানে
  রাখত পাছে যদি ভুল ধরে বসি! যাইহোক, বাহাদুর ছিল উল্টা, সে কিছু লিখেই আমার কাছে চলে আসত মাগনা দরে প্রুফ সংশোধনের জন্য। এমন
  না যে আমি সবজান্তা শমসের, আমার বানান ভুল হয় না কিংবা আমার চেয়ে ভালো প্রুফচেকার বাছাধন আর কেউ নাই। হিসাবটা
  বরং&nbsp;উল্টা, আমি পেশাদার প্রুফচেকার নই, শৌখিন প্রুফ সংশোধক। তো এসব ছাইপাশ ভাবতে ভাবতে হঠাৎ মনে পড়ল বাংলা ব্যাকরণ
  বইয়ের কথা, আমাদের বাংলা ব্যাকরণের বইয়ের শেষ এক পাতায় নাকি ভেতরের এক পাতায় মনে নাই তবে মনে আছে যে তাতে কিছু হিজিবিজি
  চিহ্ন দিয়ে প্রুফ সংশোধনের একটা হালকা পাতলা জ্ঞান দেওয়ার বৃথা&nbsp;চেষ্টা করছিল পাঠ্যপুস্তক বোর্ড। বৃথা বলার কারণ ওই পাঠ
  আমাদের এসএসসির সিলেবাসে ছিল না আর সেকারণে পড়াও হয় নি কারুর। তবে মিনিট কয়েক সেই কিম্ভূতকিমাকার চিহ্নাদির অর্থ বুঝতে
  চেষ্টা করেছিলাম এবং মনে হয়েছিল যে এতকিছু চিহ্নটিহ্ন না দিয়ে সবকিছু লিখে দিলেই হয় যে কোন জায়গায় কী সমস্যা হয়েছে।<div>
  </div>
  <div>আধুনিক সময়ে অবশ্য কথাটা মিথ্যা না। পরে যখন কম্পিউটারের সঙ্গে সাক্ষাৎ হল বুঝলাম এইখানে ডিজিটাল প্রুফ চেকারের
      অস্তিত্ব আছে। লে অবস্থা! প্রুফচেকের ভবিষ্যৎ তাহলে ফকফকা। সেটা যন্ত্রপাতি করে দিলে মানুষের আর কাজ কি! এখন তো
      পাণ্ডুলিপিও ডিজিটাল ডিভাইসগুলোতে লেখা হয়, তাতে বাংলা প্রুফ চেকেরও সুবিধা আছে।</div>
  <div>যাক্‌গে একজন প্রুফ সংশোধকের কী করা উচিত বা অনুচিত সূত্রাকারে তার একটা ফিরিস্তি দিচ্ছি-</div>
  <div>
    <ol style="list-style-type: bengali; text-align: left;">
      <li>বানানের সমতা রক্ষা করা জরুরি। একই শব্দের নানা রকমের বানান লেখা অনুচিত। এই যেমন- বাংলা একাডেমীর গোরু আর
        আমজনতার গরু দুটোকে এক মাঠে চরানো চলবে না। একডেমীর গোরু লিখতে চাইলে সব জায়গায় একাডেমিক গোরু আর আমজনতার
        গরু লিখতে চাইলে আমজনতার গরুই লিখবেন। মিলমিশের সুযোগ নাই।</li>
      <li>লেখকের পাণ্ডুলিপিতে ভুল থাকলেও তা সংশোধন করার দায়িত্ব প্রুফ সংশোধকের উপরই বর্তায়। লেখক মানে তিনি লিখতে
        পারেন, তাই বলে তারা বানানে ভুল করতে পারেন না এমন না। তাদের জন্য বানান ভুল করার অনুমতি রয়েছে। আপনার কাজ
        বৃদ্ধির উদ্দেশ্যেই এটি করা হয়েছে <span style="font-size: x-small;">[এটা সত্যি না]</span>।</li>
      <li>ভুল বিরামচিহ্ন থাকলে অথবা কোন বিরামচিহ্ন&nbsp;বাদ পড়ে গেলে আপনাকে তা সংশোধন করে দিতে হবে। "এখানে প্রসাব
        করবেন, না করলে জরিমানা শিরোধার্য" করার কৌতুকটা তো জানেনই, কথা বাড়ালাম না এই বিষয়ে। তবে লক্ষ্যণীয় বিষয় হল
        লেখক সত্যিই প্রস্রাব করার জন্য বলে থাকলে আপনি নিষেধ করতে পারেন না।</li>
      <li>মূল বিষয়ের কিছু অংশ বাদ পড়ে গেলে তা যথাযথ চিহ্ন দ্বারা দেখানোর দায়িত্ব আপনার। তবে গল্পের ভেতরে গল্প
        ঢুকাইতে যাইয়েন না। ধরা পরলে কেস খাইয়া যাবেন। শুধু বিষয় না, অনেক সময় একটি শব্দের অংশ বিশেষও বাদ পড়ে যায়।
        "পুলিশের গুলি খেয়ে বদির মৃত্যু" বাক্যে গুলির লি ছুটে গেলে কাণ্ডটা কী হবে আন্দাজ করেন।</li>
      <li>অতিরিক্ত শব্দ থাকলে তা সরিয়ে দিতে নির্দেশ দিবেন। অতিরিক্ত শব্দ বলতে অপ্রয়োজনীয় শব্দ বা একই শব্দ হুদাই
        দুইবার ব্যবহার করছে আরকি। একই বাক্যও ভুল করে দু'বার কম্পোজ হয়ে থাকতে পারে।</li>
      <li>উল্টে যাওয়া অক্ষর সম্পর্কে একটু বেশিই খেয়াল রাখবেন। গুলি খাওয়ার মত এই ঘটনাও মারাত্মক রকমের হতে পারে।
        "অমুকের ছাপায় ভুল ছিল" কথাটার ছাপা অংশটাকে একটু উল্টেপাল্টে দেখতে পারেন। সবসময় যে ছাপা-পাছা ধরণের উল্টা
        থাকবে এমন না। W উল্টে Mও হয়ে যেতে পারে।</li>
      <li>দুটি শব্দের মধ্যে নির্দিষ্ট ফাঁক না থাকলে অর্থাৎ ফাঁক বড় হয়ে গেলে কিংবা ঘেষাঘেষি হয়ে গেলে সে সম্বন্ধে
        সতর্ক থাকতে হবে।</li>
      <li>অনেক সময় শব্দ বা বাক্যের সাদৃশ্য হেতু অসতর্কবশত এক লাইন থেকে দু' এক লাইন পরের বাক্য কম্পোজ&nbsp;করা
        হয়। সেসব ক্ষেত্রে প্রুফ রিডারকে প্রতীক চিহ্ন দিয়ে দেখিয়ে দিতে হয়।&nbsp;</li>
      <li>টাইপের ক্ষেত্রে কম্পোজ&nbsp;করার সময় ভুল হতে পারে। বিশেষ করে ইংরেজি টাইপের ক্ষেত্রে স্মলের পরিবর্তে
        ক্যাপিটাল এবং ঠিক এর উল্টোটাও হতে পারে। এসব দেখার দায়িত্বও প্রুফ-রিডারের।&nbsp;</li>
      <li>ভাঙা টাইপ বদলানোর নির্দেশ দিতে হবে। অনেক সময় ফন্টের সমস্যা থাকে, যেমন হিন্দ শিলিগুড়ির সব ঠিক থাকলেও ১ এ
        সমস্যা আছে। প্রয়োজনে সে বিষয়ে ব্যবস্থা নেওয়ার কথা বলতে পারেন।</li>
      <li>ট্যাব বা ইন্ডেটেশন ঠিক রাখার দিকে নজর দিতে হবে। সোজা বাংলায় অসমান লাইন সোজা করার নির্দেশ দিতে হবে।</li>
      <li>মার্জিনের জন্য প্রয়োজনীয় ছাড় দেওয়া হয়েছে কিনা দেখতে হবে। তবে আমার ছোট চাচির পোলাপানের লেখা সংশোধন
        করতে গেলে চারপাশে কোন মার্জিন রাখা যাবে না। এতে কাগজের কী পরিমান অপচয় হয় তা উনার কাছ থেকে জেনে নিতে
        পারেন। উনি সবচেয়ে বেশ কষ্ট পান উনার মেয়ে যখন ভাগের সাহায্যে লসাগু নির্ণয়ের চেষ্টা করে।&nbsp;</li>
      <li>লাইন হাইট বা উপরের লাইনের সঙ্গে নিচের লাইনের কি সে ঠিক আছে কিনা তাও দেখার দায় আপনার।</li>
      <li>পৃষ্ঠা সংখ্যার ক্রম ঠিক আছে কিনা দেখতে হবে।</li>
      <li>অনেক সময় কোটেশনে ভুল থাকতে পারে। কোটেশনের একদিকে দ্বিত্ব উদ্ধৃতি চিহ্ন, অন্য একক উদ্ধৃতি-চিহ্ন অথবা
        একদিকের চিহ্ন বাদ পড়ে যায়। এ ব্যাপারে সচেতন থাকতে হবে।</li>
      <li>অসমান অক্ষর সমান করার নির্দেশ দেওয়ার দায়িত্ব সম্পর্কেও সজাগ থাকতে হবে।</li>
      <li>ইটালিক, সাবস্ক্রিপ্ট, সুপারস্ক্রিপ্ট, বোল্ড বা মোটা হরফ ইত্যাদি ঠিকঠাক আছে কিনা তা লক্ষ্য করতে হবে।</li>
      <li>সবশেষ কথা, আধুনিক যুগে কিছু চ্যাংরা লেখক বের হয়েছে, এরা ই আর য় এর পার্থক্য না জানলেও বই লিখতে দৌঁড়ে আসে।
        এগুলোর জন্য ই-ত্ব বিধান আর য়-ত্ব বিধানের ব্যাপারে সতর্ক থাকবেন।</li>
      <li>আচ্ছা, আরেকটা কথা; রাবা খানের বান্ধobi বইয়ের মত বাংরেজিতে লিখিত বইয়ের প্রুফ সংশোধন করতে চাইলে উপরের সব
        নিয়ম ভুলে যান। গুগলে murad takla jukti dia bal লিখে সার্চ করুন, বাকিটা গুগল শিখিয়ে দিবে।</li>
    </ol>
  </div>
    </li>
  
    <li>
      <h2><a href="/2022/09/stop-telling-students-not-to-use-wikipedia-instead-teach-them-how.html">উইকিপিডিয়া ব্যবহারে শিক্ষার্থীদের বারণ নয় বরং ব্যবহারের উপায় শেখান</a></h2>
      <img data-original-height="275" data-original-width="799" height="275"
  src="https://wikimedia.org.bd/images/Wikipedia_banner12.jpg" width="799" />
<br />তৃতীয়
শ্রেণী পর্যন্ত শিক্ষকরা আমাকে উইকিপিডিয়া এড়িয়ে চলতে বলেছিলেন কারণ এটি "অনির্ভরযোগ্য"। একথা&nbsp;কেবল আমি নয়, কমবেশি
আমরা সবাই শুনেছি। ছাত্রদের এটা বলার পেছনে অনেক কারণ রয়েছে, সেসব কারণের মধ্যে "অনির্ভরযোগ্যতা" একটি বলির পাঁঠা হিসাবে
কাজ করে। তবে তাদের মোদ্দা বার্তাটি হল "আমরা চাই না শিক্ষার্থীরা উইকিপিডিয়া ব্যবহার করুক"। যুক্তি যাই হোক না কেন, একটি
সু-পরিচালিত বিশ্বকোষ শিক্ষার্থীদের&nbsp;&nbsp;এড়িয়ে যাওয়া উচিত এই ধারণাটি নির্বুদ্ধিতা, এবং এটিকে অবিশ্বস্ত বলে মনে করা
উভয়টিই সেকেলে ও বিভ্রান্তিকর।&nbsp;<p></p>
<p>দুই দশকেরও বেশি আগে উইকিপিডিয়ার জন্ম হয় এবং তখন থেকেই এটি নিজেকে "একটি মুক্ত বিশ্বকোষ যা যে কেউ সম্পাদনা করতে পারে"
  বলে দাবি করে আসছে। ২০১৫ সালে, সাইটটি সম্মানজক ইরাসমাস পুরস্কার জিতেছে, যা মানবতার জন্য "ব্যতিক্রমী অবদান" রাখা ব্যক্তি
  বা প্রতিষ্ঠানকে প্রতি বছর পুরস্কৃত করা হয়। পুরষ্কারটির প্রবর্তন হয় ১৯৫৮ সালে, তখন থেকে অদ্যাবধি ৭৯ জন পুরস্কার বিজয়ীর
  মধ্যে উইকিপিডিয়াই একমাত্র বিজয়ী যা একটি প্রতিষ্ঠান অর্থাৎ কোন ব্যক্তি নয়। ব্র্যান্ডটি সারা বিশ্বে একটি সুপরিচিত নাম
  এবং তথ্যের জন্য হাতের কাছের উৎস হিসেবে প্রতিষ্ঠা পেয়েছে। এত ধুমধাম ও বিস্তৃতি সত্ত্বেও, শিক্ষায়তনিক কর্মকর্তারা এই
  ধারণাই চালিয়ে যাচ্ছেন যে এটিকে এড়িয়ে যাওয়া উচিত।</p>
<p>এই চিন্তাধারার দুটি প্রধান কারণ রয়েছে। শুরুর দিকে যারা এড়িয়ে যেতে চাইতেন তাদের জন্য কারণটি ছিল সাইটটি প্রায় ১৫ বছর
  আগে তেমনভাবে পরিচালিত হয়নি। তখন একটি ভুলভাল তথ্য দিয়ে সম্পাদনা করে তা চালিয়ে দেওয়া অনেক সহজ ছিল। সেই সময়কালে
  ইন্টারনেট তুলনামূলকভাবে নতুন হওয়ায়, শিক্ষার্থীরা সাধারণত কোনটি বাস্তব এবং কোনটি নয় তা বোঝার জন্য ততটা বোধসম্পন্ন
  ছিল না। ভুল তথ্যের ঝুঁকি যেহেতু বেশি ছিল, সেই সময়ের জন্য সাইটটি এড়িয়ে যাওয়ার ব্যাপারটি বোধগম্য ছিল।</p>
<p>কিন্তু ২০২২ সালে এসে এই সমস্যার সফল প্রতিকার রয়েছে। উইকিপিডিয়া তার ধ্বংসাত্মক ও অগঠনমূলক সম্পাদনা শনাক্ত করার
  ক্ষমতাকে ব্যাপকভাবে উন্নত করেছে, যেমন অল্প সময়ের মধ্যে একই আইপি ঠিকানা থেকে পুনরাবৃত্ত সম্পাদনাগুলো চিহ্নিত করা।
  প্রকাশিত তথ্যের নিরবচ্ছিন্ন সত্যতা নিশ্চিত করতে বাস্তব-সময় অর্থাৎ রিয়েল-টাইমে সম্ভাব্য ক্ষতিকারক সম্পাদনাগুলো সংশোধন
  করতে শত শত বটের পাশাপাশি ১,০০০ জনেরও বেশি প্রশাসক একযোগে কাজ করছে৷</p>
<p>তদুপরি, কিছু শিক্ষায়তনিক কর্মকর্তারা বিশ্বাস করেন যে উইকিপিডিয়া ব্যবহার করা শিক্ষার্থীদের পক্ষে প্রবন্ধ লেখার জন্য
  একটি সহজ উপায় তৈরি করে দেয়। সাইটটি ব্রাউজ করার এবং দ্রুত তথ্য খোঁজার সহজ সুবিধাটি দীর্ঘ গবেষণা প্রক্রিয়াকে
  ত্বরান্বিত করে বলে মনে করা হয়। যেহেতু শিক্ষায়তনিক&nbsp;প্রতিষ্ঠানগুলি অলসতাকে প্রচার করতে চায় না, একারণেও তারা তারা
  ছাত্রদেরকে সাইটটি এড়িয়ে যেতে বলবে।</p>
<p>যদিও এটা সত্য যে উইকিপিডিয়া একটি সহজ উপায়, তবে এই দৃষ্টিভঙ্গিটি নিন্দনীয় এবং তা সাইটের সম্পূর্ণ উদ্দেশ্যকে খাটো
  করে। উইকিপিডিয়াকে তথ্যের জন্য সর্বশেষ বা চূড়ান্ত হিসাবে নেওয়ার অর্থ নেই। বরং, উইকিপিডিয়াকে এমন একটি গেটওয়ে হওয়ার
  উদ্দেশ্যে প্রস্তুত করা হয়েছে যা আরও তথ্য সম্বলিত গ্রহণযোগ্য বহিরাগত উৎসগুলোর সাথে বিষয়বস্তুর বিশদ সারাংশগুলোকে
  সংযুক্ত করে।</p>
<p>প্রতিটি নিবন্ধের নীচে তালিকাভুক্ত তথ্যসূত্রগুলো এই ধারণাটিকে আরও শক্তিশালী করে। উইকিপিডিয়া নিবন্ধ জুড়ে থাকা
  তথ্যসূত্রগুলোকে নিবন্ধের&nbsp;নীচে লিঙ্ক করার জন্য ডিজাইন করা অসংখ্য সুপারস্ক্রিপ্ট রয়েছে যেখানে আপনি সবগুলো সূত্র
  খুঁজে পাবেন। এখান থেকে, আপনি সত্যতা যাচাই করার সময় বিষয়টি নিয়ে আরও পড়তেও পারেন। উইকিপিডিয়ার সূত্রগুলোকে অবশ্যই
  যাচাইকৃত হতে হবে, অন্যথায় উৎস এবং এর পূর্ববর্তী তথ্য বাতিল হয়ে যাবে।</p>
<p>এই ধারণাটি খুব সহজসরল, তবে বলতেই হয় যে যেকোনো কিছুর মতো এটিও নিখুঁত নয়। এটাই স্বাভাবিক যে উইকিপিডিয়াতে ক্ষতিকারক
  তথ্য থাকবে যা প্রশাসকদের নজর এড়িয়ে চলে যাবে, তবে চাইলেই আমরা এর পরিণতিগুলোর বিরুদ্ধে লড়াই করতে পারি। কোনটি আসল এবং
  কোনটি নয়, সেইসাথে কোনটি কোন উৎসকে বৈধতা দেয় এবং কোনটি অকার্যকর করে তা বোঝার উপায় শিক্ষার্থীদের শেখানো, "ভুয়া খবর"
  এর যুগে একটি শক্তিশালী হাতিয়ার।</p>
<p>জ্ঞান আগের যেকোন সময়ের চেয়ে আজ আরও বেশি সহজলভ্য। এক মুহুর্তের মাঝে কেউ তার নখদর্পণে লক্ষ লক্ষ বিট তথ্যে অ্যাক্সেস
  করতে পারে - গত শতাব্দীতে একটি বিশ্বকোষ পড়ার জন্য লাইব্রেরি পরিদর্শন করতে যে সফর করতে হত তার থেকে অনেক এগিয়ে এখন।
  সম্ভবত আমরা দুই দশক পরে, তাৎক্ষণিক জ্ঞানের ভিত্তি নিয়ে আত্মতুষ্টিতে ভুগছি। হয়তো আমরা বুঝতে পারি না যে আমাদের
  পূর্বপুরুষদের এমন কিছু খুঁজে পাওয়ার জন্য কী পরিমাণ ঝঞ্জাটের মধ্য দিয়ে যেতে হয়েছিল যা আমরা তাৎক্ষণিকভাবে খুঁজে নিতে
  পারছি। সর্বোপরি যত যাই হোক না কেন, তা মানবতার কাছে উইকিপিডিয়ার মানকে পরিবর্তন করে না। আমাদের শিক্ষার্থীদেরকে এটি
  এড়ানোর পরিবর্তে কীভাবে ব্যবহার করতে হয় তা শেখানোর সময় এসেছে। এখন পর্যন্ত সবচেয়ে বেশি তথ্যসম্বলিত উৎসের সাথে একসাথে
  বসবাস করতে আমরা&nbsp;&nbsp;ভাগ্যবান; এটাকে উপেক্ষা করা মানে এটাকে নষ্ট করা।</p>
<div style="text-align: left;"><span style="font-size: x-small;">মূল লেখক:<b> বব নফট (Bobb Knauft)&nbsp;</b><br />মূল
    শিরোনাম: Stop telling students not to use Wikipedia. Instead, teach them how.,<br />উৎস:&nbsp;
    https://www.newsrecord.org/opinion-stop-telling-students-not-to-use-wikipedia-instead-teach-them-how/article_2bee0204-2931-11ed-8016-9fc1b82b2492.html</span><br />
</div>
    </li>
  
    <li>
      <h2><a href="/2022/09/proof-check-1_01244151556.html">প্রুফ সংশোধনের নিয়ম</a></h2>
      <img src='https://1.bp.blogspot.com/-VmG-Yv-zhLA/X76JRUmVK0I/AAAAAAAABAs/zQdKjeUE7OsqzxtHVp5fqRBQRLJKbUDGgCPcBGAYYCw/s600/%25E0%25A6%25AC%25E0%25A6%25BE%25E0%25A6%2582%25E0%25A6%25B2%25E0%25A6%25BE%2B%25E0%25A6%25AA%25E0%25A7%258D%25E0%25A6%25B0%25E0%25A7%2581%25E0%25A6%25AB%2B%25E0%25A6%25B8%25E0%25A6%2582%25E0%25A6%25B6%25E0%25A7%258B%25E0%25A6%25A7%25E0%25A6%25A8%2B%25E0%25A6%2589%25E0%25A6%25A6%25E0%25A6%25BE%25E0%25A6%25B9%25E0%25A6%25B0%25E0%25A6%25A3.webp'/>
<div style="text-align: left;">প্রুফ সংশোধনে বেশকিছু চিহ্ন বা প্রতীক ব্যবহৃত হয়। নিচে সেগুলোরা ধারাবাহিক ব্যবহার এবং সর্বনিচে উদাহরণ ও প্রয়োগ দেখানো হয়েছে-</div><h3 style="text-align: left;">লাইন/অনুচ্ছেদ/অক্ষর/বর্ণ</h3><p>প্রুফ সংশােধনের চিহ্নের আন্তর্জাতিক কিছু স্ট্যান্ডার্ড মেনে চলা উচিত। সঙ্গে দেশের নিয়মও অল্প অল্প উল্লেখ করার চেষ্টা
  করেছি।</p>
  <ol style="list-style-type: bengali; text-align: left;">
    <li>শব্দের মধ্যে কোন কোন সময় বাড়তি অক্ষর বসে যায়। সেই বাড়তি অক্ষর বাদ দেওয়ার জন্য <img src="https://upload.wikimedia.org/wikipedia/commons/a/ac/Ai-proofread-delete.svg" style="width: 30px;" /> চিহ্ন ব্যবহার করুন। যেমন- "কেমনপ আছেন" বাক্যে <i>কেমন </i>শব্দে একটি অতিরিক্ত <i>প</i> এসে পড়েছে যেটি সরাতে হবে।</li>
    <li>কোন বর্ণ পাল্টে গিয়ে থাকলে তা সংশোধনের জন্য <img src="https://upload.wikimedia.org/wikipedia/commons/6/62/Ai-proofread-letter-change.svg" style="width: 20px;" /> চিহ্ন ব্যবহার করুন।</li>
    <li>কোন শব্দ/ লাইন/ অনুচ্ছেদ বাদ দেওয়ার জন্য <img src="https://upload.wikimedia.org/wikipedia/commons/a/ac/Ai-proofread-delete.svg" style="width: 30px;" />চিহ্নের প্রয়োগ করা হয়। যেমন- "আমি অসুস্থ আছি" বাক্যে আছি শব্দটির প্রয়োজন নেই।</li>
    <li>কোন অক্ষর/ শব্দ/ লাইন যোগ করতে হলে <img src="https://upload.wikimedia.org/wikipedia/commons/d/d3/Ai-proofread-add.svg" style="width: 20px;" /> চিহ্ন ব্যবহার করতে হবে।&nbsp;</li>
    <li>অক্ষর সংযুক্তিকরণ অর্থাৎ একাধিক শব্দ বা অক্ষরের মাঝে ফাঁক থাকলে সেই ফাঁক কমাতে হল <img src="https://upload.wikimedia.org/wikipedia/commons/2/23/Ai-proofread-space-remove.svg" style="width: 20px;" /> চিহ্ন </li>
    <li>শব্দ বা অক্ষর স্থানান্তর করার নির্দেশ চিহ্ন হিসেবে&nbsp;<img src="https://upload.wikimedia.org/wikipedia/commons/c/cb/Ai-proofread-transfer.svg" style="width: 35px;" />&nbsp;ব্যবহৃত হয়।</li>
    <li>শব্দ বা অক্ষর উল্টে গেছে তার নির্দেশ <img src="https://upload.wikimedia.org/wikipedia/commons/7/7a/Ai-proofread-reverse.svg" style="width: 25px;" /> চিহ্ন</li>
    <li>শব্দ বা হরফ বা লাইন কিম্বা অনুচ্ছেদের মধ্যে ফাঁক দিতে হলে তার নির্দেশ <img src="https://upload.wikimedia.org/wikipedia/commons/5/5a/Ai-proofread-add-space.svg" style="width: 25px;" /></li>
    <li>শব্দ বা অক্ষরের সন্নিহিত স্থান পরিবর্তন সংশােধন করার নির্দেশ চিহ্ন</li>
    <li>নতুন অনুচ্ছেদ বা প্যারাগ্রাফ হবে না, টানা চলবার নির্দেশ&nbsp;</li>
    <li>নতুন অনুচ্ছেদ বা প্যারাগ্রাফ করার নির্দেশ চিহ্ন</li>
    <li>বাঁকা লাইন সােজা করার নির্দেশ দিতে হলে</li>
  </ol><div><h3>বিরামচিহ্ন/যতিচিহ্ন</h3><p>উপরের ভুগিচুগির তুলনায় বিরামচিহ্নের প্রুফ সংশোধন সহজ। তবু কিছু ঝামেলা এখানেও আছে। মানে আমাদের পূর্বপুরুষদের ইচ্ছাকৃত ঝামেলা। প্রত্যেকটা সহজ ব্যাপারকে জটিল করার মধ্যে কি আনন্দ তারা পেত তা জানি না।&nbsp;</p><ol style="list-style-type: bengali;"><li>উর্ধ্বকমা বসাতে হলে চিহ্ন <b><span style="font-size: large;">'/&nbsp;</span></b>ব্যবহার করতে হবে</li><li>সেমিকোলন বসাতে হলে কেবল <b><span style="font-size: large;">;/ </span></b>ব্যবহার করলেই হবে।</li><li>বিস্ময়সূচক চিহ্ন বসাতে হলে <b><span style="font-size: large;">!/&nbsp;</span></b>ব্যবহার করতে হবে।</li><li>প্রশ্নবোধক চিহ্ন বসাতে <b><span style="font-size: large;">?/&nbsp;</span></b>ব্যবহার করতে হবে।</li><li>কোন কিছু উহ্য রাখার জন্য&nbsp;<b><span style="font-size: large;">.../ </span></b>চিহ্ন ব্যবহার করতে হবে।</li><li>অথবা বা ঐচ্ছিক চিহ্নের জন্য&nbsp; <span style="font-size: large;">(</span><span style="font-size: large;">/)<b>&nbsp;</b></span>ব্যবহার করুন।</li><li>কোন শব্দের নিচে লাইন দেওয়ার জন্য অর্থাৎ আন্ডারলাইন করার জন্য&nbsp;<span style="font-size: large;">(</span><span style="font-size: large;">-)<b>&nbsp;</b></span>ব্যবহার করুন।</li></ol><div><h3>ছোট/বড় হাতের অক্ষর</h3><p>‌এটা ইংরেজি পাঠ্যের প্রুফ সংশোধনে কাজে লাগে। বাংলায় বড় হাত বা ছোট হাতের অক্ষর বলতে আলাদা কিছু নেই। তবে কিছু অতি বুদ্ধিজীবী শিক্ষার্থী পেয়েছি আমি জীবনে যারা অল্পপ্রাণকে ছোট আর মহাপ্রাণকে বড় অক্ষর বলে চালিয়ে দেয়। যেমন- ছোট ক, বড় খ। যতই বুদ্ধিজীবী হোক ছোটবড়র কাজ বাংলায় নেই। ভুলে আবার ক থেকে খ সংশোধনের প্রয়োজন হলে এই পণ্ডিতি করতে যাইয়েন না।</p><ol style="list-style-type: bengali;"><li>ছোট হাতের অক্ষরকে বড় হাতের অক্ষরে পরিবর্তন করতে&nbsp;<b><span style="font-size: large;">'/&nbsp;</span></b>ব্যবহার করতে হবে</li><li>বড় হাতের অক্ষরকে ছোট হাতের অক্ষরে পরিবর্তন করতে&nbsp;<b><span style="font-size: large;">;/&nbsp;</span></b>ব্যবহার করতে হবে।</li></ol></div></div>
    </li>
  
    <li>
      <h2><a href="/2022/09/speciesism.html">স্পেসিসিজম বা প্রজাতি বৈষম্য</a></h2>
      <blockquote>স্পেসিসিজম বা প্রজাতিভিত্তিক বৈষম্য হলো একই প্রসঙ্গে ভিন্ন ভিন্ন প্রজাতির প্রাণীর প্রতি করা অন্যায্য
    আচরণ।&nbsp;</blockquote>
<p></p>
<p>বৈষম্যের নানা ধরণই হতে পারে। শৈশব থেকেই দেখে আসছি আর শুনে আসছি কতশত বৈষম্যের ফিরিস্তি। তার কোন সমাপ্তি অবশ্য দেখিনি।
    লিঙ্গ বৈষম্য। , জাতি বৈষম্য, বর্ণ বৈষম্য; বৈষম্যের হরেক রকম কদলি।&nbsp; এদিক থেকে পৃথিবীটাকে কুৎসিত বলা যেতেও পারে।
    আমরা সবাই বৈষম্য করছি আবার সবাই বৈষম্যের শিকার হচ্ছি। কিন্তু যে বৈষম্যের কথা আপনার মাথায় কখনো আসেনি সেটা সম্ভবত
    প্রজাতি বৈষম্য! প্রাণীদের প্রতি দরদ ঢালতে ঢালতে দরদশূণ্যতায় ভুগছে এরকম ব্যক্তিকেও আমি এই বৈষম্যের হর্তাকর্তার আসনে
    দেখেছি।</p>
<p>পশুপাখির সাথে আমাদের সম্পর্কটা খুব সহজ সরল না, বেশ জটিলই বলা যায়। আমরা&nbsp; কিছু প্রাণীর সাথে খুব সদয় আচরণ করি;
    তাদেরকে পোষা প্রাণী হিসাবে রাখি, তাদের নাম দিই, এবং এমনকি অসুস্থ হলে তাদেরকে ডাক্তারের কাছে পর্যন্ত নিয়ে যাই। আবার
    বিপরীতে একই আমরা&nbsp;অন্য কোন প্রাণীর গলায় ছুরি ধরছি, তাদের মাংস দিয়ে রেজালা বানাচ্ছি, ব্যবসা করছি তাদের চাল চামড়া,
    পালক নিয়েও। বিজ্ঞানের চাকচিক্য বাড়াতে ল্যাবরেটরিতেও তাদের প্রাণ হরণ করি। চিড়িয়াখানা, সাফারি পার্ক কিংবা আরও অনেক
    মাধ্যমে তাদেরকে বানাচ্ছি বিনোদনের উৎস। আবার এমনও ঘটনা আছে যে বেহুদাই কোন কারণ ছাড়াই চড়াও হচ্ছি কোন কোন প্রাণীর উপর।
    এই কদিন আগেই এক কুকুরের ছিন্ন ভিন্ন মাথা দেখেই অবাক হয়ে গেছি। মাথার তালুর উপরের অংশ প্রায় খোলা, কোন চামড়া নেই। কোন
    কসাইয়ের দোকানে হয়ত উঁকি মেরেছিল জীবনের ঝুঁকি নিয়েও। মাছি ভনভন করছে এই খোলা অংশে, তারপরও সে কোনরকম চিকিৎসা ছাড়াই
    দিব্যি লড়াই করেছে জীবনের সঙ্গে। দাঁড়িয়ে থেকে ভাবছিলাম এরকম সহ্যশক্তি আমার থাকলে মন্দ হত না, অবশ্য এরকম কোপও খেতে হত
    তখন!</p>
<p>প্রজাতিগত্য বৈষম্য বা প্রজাতিবাদের সাথে সংস্কৃতি, ধর্ম, আইন সহ অনেক কিছুর হিসাব নিকাশ জড়িত। কুকুরপ্রেমী ব্যক্তির তেমন
    কিছু আসে যায় না রাস্তায় থাকা শিয়ালের মরদেহ দেখে। সাপের মাথা থেঁতলে আনন্দ পেতে ভুল করেন না কোন বিড়ালপ্রেমীও, কিন্তু
    আহত হবেন কোন সর্পপ্রেমী। এই যে ব্যক্তিগত পছন্দ সেটিও স্পেসিসিজমকে প্রভাবিত করে।</p>
<p>ধর্মবিশ্বাসও স্পেসিসিজমের আরেক প্রভাবক। যেমন একজন মুসলিমের কাছে কুকুরের চাইতে শূকরের জীবন তুচ্ছ, বিপরীতে একজন
    খ্রিস্টানের কাছে গরুর চেয়ে শূকরের মূল্য অধিক, আবার একজন হিন্দুর কাছে ছাগের চেয়ে গরুর জীবনের মূল্য অনকে বেশি। শুকরের
    প্রতি তীব্র যে আমি ঘৃণা আমি বাঙালি মুসলিম সমাজে দেখে বড় হয়েছি তা রীতিমত অকল্পনীয়। আমার এলাকায় শুকরের স্থানীয় নাম
    হৌর্।&nbsp; কিন্তু শুকর কিংবা হৌর্ কোনটাই মুখে আনার মত এক অলিখিত নিষেধাজ্ঞা এখানে রয়েছে। শুকরের নাম মুখে আনলে পাপ
    হবে ভেবে তারা বিকল্প নাম গীদর খুঁজে নিয়েছে! কিন্তু বিকল্প নামে কী পাপ কম হবে কিনা তার হিসাব কে করবে! এলাকায়
    মাঝেমধ্যেই শুকরের পাল নিয়ে যাযাবর সম্প্রদায় আসত। সাধারণত গ্রামের বিভিন্ন জঙ্গল, কচুগড় এসব জায়গায় এদের চরানো হত। আর
    কী পাশবিক আনন্দের হোলিখেলা আমি দেখতাম, এলাকার ছেলেপিলে থেকে শুরু করে বুড়োরা পর্যন্ত লাঠিসোটা নিয়ে আসত এসব শূকরকে
    বেধড়ক পেটানোর জন্য। পালের সঙ্গে আসা ছেলেদের মুখে আমি কোন প্রতিবাদের ভঙ্গি দেখতাম না। মাঝেমধ্যে হালকা যে দরদের
    ছিঁটেফোটা দেখতাম সেটাও বাণিজ্যিক সহানুভূতি। আমার হাই স্কুলের পিছনেই ছিল এদের ক্যাম্প। দিনভর এসব কীর্তি নজরে আসতো
    আমার।&nbsp;</p>
<p>লাভ বা ক্ষতির সঙ্গেও স্পেসিসিজম জড়িত। ফসল থেকে কাঁথা বালিশ সবকিছু কেটেকুতে নকশা করা ইঁদুরের চেয়েও বিড়ালের কদর
    অবশ্যই বেশি।&nbsp;‌এই ইন্টারনেট যুগে যতগুলো পশু প্রেমী গ্রুপ আমি দেখেছি তাদের সমস্ত আয়োজন বিড়াল কেন্দ্রিক বা কুকুর
    কেন্দ্রিক। মিমের জন্য বিড়ালের রাজত্বও কেউ অস্বীকার করবেন না। মশা&nbsp; মারতে গিয়ে কখনো কারও হাত কেঁপেছে, কখনও খারাপ
    লেগেছে, কখনও পিছুটান হয়েছে এমনটা অনভিপ্রেত। কিন্তু পিঁপড়ে মারার ক্ষেত্রে অনেককেই আমি দেখেছি পিপড়েকে ছেড়ে দিতে।
    শুকরের মতই শিয়াল দেখামাত্র পিটিয়ে মারার উন্মাদনা দর্শন আমার একদম ছোটবেলার অভিজ্ঞতা! প্রশ্ন হল কেন এই মারার জন্য
    তোড়জোড়? ক্ষতিটা কী করেছে সে? কেন দেখামাত্রই ছুটে যেতে হবে তাকে মারার দিকে!</p>
<p></p>
<div class="separator" style="clear: both; text-align: center;"><a
        href="https://images.squarespace-cdn.com/content/v1/56958225df40f330ae01b218/1454381964981-D3ZKJZM69Q0F5K2DHK3Z/image-asset.jpeg?format=1500w"
        style="margin-left: 1em; margin-right: 1em;"><img border="0" data-original-height="463"
            data-original-width="800" height="232"
            src="https://images.squarespace-cdn.com/content/v1/56958225df40f330ae01b218/1454381964981-D3ZKJZM69Q0F5K2DHK3Z/image-asset.jpeg?format=1500w"
            width="400" /></a></div>প্রাণী নিয়ে কাজ করেন বা ত্রাণ সরবরাহ করেন তারা জানেন এই বঙ্গীয় সর্বশ্রেষ্ঠ আদম বলে
দাবি করা মানুষদের তিরস্কার আর খিল্লি কত প্রকার। মানুষ রেখে কেন পশুদের প্রতি দরদ দেখানো হচ্ছে সে প্রশ্ন অনেকের কাছেই
প্রাসঙ্গিক। কিন্তু আমি স্পেসিসিজম যেমন দেখি তেমনই এটাও নজরে পড়ে যে পশুপ্রেমীরা কেবল পশুপ্রেমী নন কিংবা তারা
মানববিদ্বেষীও নন। তাহলে দুটো বিষয়কে মুখোমুখি দাঁড় করানোর কোন অর্থ হয় না। কেউ কুকুরের খাবার জোগাচ্ছেন মানে এই না যে তিনি
আর্তের ডাকে সাড়া দিচ্ছেন না।&nbsp;<p></p>
<div>যাকগে দুনিয়ার সবারই সবকিছু নিয়ে ভাবার সময় নাই, ভাবতেও হবে এমন না, সব ভাবনাই সঠিক এমনও না। এত এত বৈষম্যের ভীড়ে এই
    বৈষম্যের হয়তো ঠাঁই হবে কদাচিৎ। সেখানে এর ভবিষ্যত কী তা আমার না জানাই স্বাভাবিক।&nbsp; অনেকেই ভেগানদেরকে স্পেসিসিজমের
    হর্তাকর্তা মনে করেন সেটাও ঠিক না। কেউ ভাবেন এটা একটা হুদাহুদি ধারণা; আর দশটা বৈষম্যের ধারণাইর মতই অমূলক কিংবা
    রংচরানো। চুনোপুটি ভোজনরসিক থেকে দার্শনিক সমাজসেবক, আপাদমস্তক পশুপ্রেমীদেরও অনেকেই তাই ভাবেন। যাকগে কারুর মতের উপর
    জোর চলে না। তবে পশুপাখিকে যেন অযথাই কষ্ট না দেন অন্তত সেই নিবেদন করছি। আবার একটু ইচ্ছে করলেই যেখানে পশুপাখিকে কষ্ট
    দেওয়া থেকে বাঁচানো যায় সেখানে অন্তত অবহেলা কাম্য নয়। যেমন হাঁসমুরগি উল্টো করে ঝুলিয়ে বহন করা কিংবা নির্ভার হেটে
    যাওয়া কোন প্রাণীকে মজার ছলে মারধর করা, পুকুরে থাকা ব্যাঙের গায়ে ঢিল ছুড়ে মজা নেওয়ার মত কাজগুলো অন্তত করবেন না।</div>
<div><br />
    </li>
  
    <li>
      <h2><a href="/2020/07/blog-post.html">চিড়িয়াখানাকে না বলুন</a></h2>
      <p>
    <span>ভাবুন তো আপনার জীবনের কোনও একটি দিক নিয়ন্ত্রণ করতে পারছেন না আপনি!
        কল্পনা করুন - আপনি কখন খাবেন, আপনি কী খাবেন, কখন আপনি ঘুমাবেন, আপনি কোথায়
        যেতে পারবেন বা কাকে নিয়ে আপনি একটি পরিবার শুরু করবেন কোনোটাই আপনার ইচ্ছায়
        হবে না।&nbsp; চিড়িয়াখানার প্রাণীদের জন্য এটিই বাস্তবতা, যারা জীবন্ত
        প্রদর্শনীতে রূপান্তরিত হয়।&nbsp; চিড়িয়াখানায় কিছু প্রাণীকে খুব ছোট
        ঘেরের মধ্যে আবদ্ধ রাখা হয়, কেউ কেউ জীবনের নিষ্ঠুরতার কাছে হার মেনে
        অবজ্ঞাপূর্ণ কৌশল বা অঙ্গভঙ্গি করতে বাধ্য হয়। বঙ্কিমের বিড়ালের মতো তারাও
        আমাদের ব্যাঙ্গ করছে না তো এভাবে? এমনকি সেরা চিড়িয়াখানাতেও, সর্বোত্তম
        ব্যবস্থা থাকা সত্ত্বেও হোকনা সেটা সাফারি পার্ক, বন্দিজীবন বন্য প্রাণীদের
        জন্য মোটেই সুখের জীবন নয় কিংবা হয়তো জীবনই নয়!</span>
  </p>
  <p>
    <span>চিড়িয়াখানা দেখে আপনি হয়তো ভাবতেই পারেন যে
      এগুলিই বুঝি তাদের ঘর এবং
      বিলুপ্তপ্রায় প্রজাতির বেশিরভাগ এর মধ্যে দাঁড়িয়ে রয়েছে। এতে তারা নিরাপদে
      আছে বা সুখে আছে!! আসলে যে তা নয়! হাজত কারো বসত-ভিটা হতে পারে না!!</span>
  </p>
  <p>
    <span><span>বন্য অঞ্চলে, প্রাণী কয়েক শ মাইল ঘোরাফেরা করতে পারে, শিকার করতে পারে নিজ
        প্রয়োজনে, তাদের বাচ্চাদের বড় করতে, খুঁজাখুঁজি করতে, খেলতে এবং মধুর
        সামাজিক সম্পর্কটাও উপভোগ করতে পারে। তবুও চিড়িয়াখানায় তাদের জীবন চার
        দেয়ালের মধ্যে সীমাবদ্ধ।&nbsp; আবদ্ধকরণের ফলে এবং স্বাভাবিক উদ্দীপনার
        অভাবে প্রায়শই অস্বাভাবিক এবং স্ব-ধ্বংসাত্মক আচরণ করে। আর চিড়িয়াখানা
        রক্ষকরা মাঝে মাঝেই এসব প্রাণীদেরকে অ্যান্টি-ডিপ্রেশন, ট্র্যানকিলাইজার বা
        অ্যান্টি-সাইকোটিক ড্রাগ দিয়ে ঝামেলাগুলো আড়াল করার চেষ্টা করে।</span></span>
  </p>
  <p>
    <span><span>অনেক চিড়িয়াখানাতে বয়োবৃদ্ধ বা উদ্বৃত্ত প্রাণীকে হত্যা করে বা অনৈতিকভাবে
        বহিরাগত-পশু ব্যবসায়ীদের কাছে বিক্রি করে বিষয়টি "নিষ্পত্তি" করারও দৃঢ়
        প্রমাণ রয়েছে। এর ব্যতিক্রম থাকলে থাকতেও পারে তবে তাও প্রশংসনীয় নয়। কাউকে
        বন থেকে কেড়ে এনে বনে ফিরিয়ে দেওয়াতে বাহাদুরি কিসের? এতো অপরাধের
        প্রায়শ্চিত্ত।&nbsp;</span></span>
  </p>
  <p>
    <span><span>একটি ব্রিটিশ চিড়িয়াখানায় বেবুন এবং বিপন্ন হরিণ সহ জবাই করা প্রাণীর
        মৃতদেহ ডালের পাশে পঁচাবস্থায় ফেলে রাখা হয়েছিল। কলকাতার চিড়িয়াখানা খাদ্যের
        অভাবে সিংহের দুর্ভোগ কিংবা বাঘিনী কল্পনার করোনা ভাইরাস হওয়া অথবা জার্মানির
        উত্তর পশ্চিম অংশের ক্রেফিল্ড চিড়িয়াখানাতে মানুষের নামক প্রাণীর উড়ানো
        ফানুশের আগুনে ৩০ টি গরিলা, শিম্পাঞ্জি ও বানরের মৃত্যুর দায় কি আমরা এড়াতে
        পারবো?</span></span>
  </p>
  <p>
    <span>কিছু চিড়িয়াখানায় লজ্জাজনক অবহেলার ঘটনাও
          রয়েছে, পশুপাখিদের অনুর্বর
          বা বন্ধ্যা করে রাখা হয়েছে, অবিচ্ছিন্ন পানীয় জলের সাথে নোংরা ঘের রয়েছে
          এবং অধিকাংশ ক্ষেত্রে তাদের আদি নিবাসের মতো রূপ দেওয়ার চেষ্টাও করা
          হয়নি।&nbsp; তবে এটি সম্ভবত অবাক হওয়ার মতো বিষয় নয় যে হতাশ প্রাণীরা
          পালানোর চেষ্টা করছে এমন অনেকগুলি উদাহরণ রয়েছে, যার মধ্যে মাঝে মাঝে
          অনেকগুলোর করুণ পরিণতি হয়।&nbsp; উদাহরণস্বরূপ, ২০১২ সালে কোলন
          চিড়িয়াখানায় একটি বাঘ তার ঘের থেকে পালিয়ে গিয়ে গুলিবিদ্ধ হয়ে মারা
          গিয়েছিল<span style="font-size: x-small;">[১][২][৩][৪]</span>, অন্যদিকে চেক
          প্রজাতন্ত্রের আরও একটি বাঘ পালিয়ে গিয়ে চিড়িয়াখানার
          তিনজন কর্মচারীকে মেরে ফেলেছিল।&nbsp; ষাঁড়, শিম্পাঞ্জি এবং লেমুররা হলো
          এমন কিছু প্রাণী যা সম্প্রতি যুক্তরাজ্যের চিড়িয়াখানা থেকে পালানোর
          চেষ্টা করেছে, তারা বুঝাতে চাচ্ছে যে তারা কতটা অসুখী এখানে, তারা তাদের
          স্বাধীনতা ফিরে পেতে কতটা মরিয়া। কেন আমরা বুঝতে পারছি না?&nbsp;</span>
  </p>
  <p>
    <span><span>বিপন্ন প্রজাতিকে সাহায্যের উদ্দেশ্য থাকলে একমাত্র কার্যকরী এবং টেকসই
        উপায় হলো তাদের প্রাকৃতিক বাসস্থান রক্ষা করা, তবে চিড়িয়াখানার বিশাল
        ব্যয়বহুল প্রজনন কর্মসূচিগুলো আসল সংরক্ষণ প্রকল্পকে ল্যাং মেরে কেবল
        অর্থবিনাশ করছে যার আদৌ প্রয়োজন ছিলো না।&nbsp; সর্বোপরি, যদি তাদের কোনও
        ঠিকানা না থাকে তবে তাদের প্রজনন করার বিষয়টি কী? কেন একজন মা তার অনাগত
        সন্তানকে এ খাঁচায় প্রসব করবে? কেন? কেন?</span></span>
  </p>
  <p>
    <span><span>চিড়িয়াখানা পরিদর্শন করবেন না দয়া করে!&nbsp; এই অমানবিক স্থাপনাগুলি
        থেকে আপনার অর্থ আটকে রাখুন যা প্রাণীদের শোষণ করেই লাভ করে।&nbsp; আমরা
        প্রাণী কারাগার নয়, আবাসস্থল সংরক্ষণকে সমর্থন করে বিপন্ন প্রজাতিগুলিকে
        রক্ষা করতে পারি।</span></span>
  </p>
  <p>
    <span><span>আপনি চিড়িয়াখানায় কেন যান? বিনোদনের জন্য হলে আপনার জন্য একরাশ সমবেদনা আর
        স্মরণ করিয়ে দিবো পৃথিবীতে আমরা কেউ কারো বিনোদনের পাত্র নই। বাস্তুতন্ত্রে
        বিনোদনের স্থান নেই। শূকর, শিয়াল, কুকুর যেটাই হোক তারা আমাদের সহচর,
        মহাবিশ্বের ময়দানে আমাদের সঙ্গী। তাদের উপর আমাদের কোনো অধিকার নেই। যা আছে
        তা কেবলই অনিবার্য।&nbsp;</span></span>
  </p>
  <p>
    <span><span>আর যদি বলেন সেখানে জ্ঞান অর্জনে বা শিখতে যান তাহলে প্রথমেই জিজ্ঞেস করবো
        কী শিখেছেন? কি এমন আছে সেখানে শিখার। চিড়িয়াখানাগুলি খুব কমই শিক্ষামূলক -
        তারা যে খাঁচা, নিঃসঙ্গ প্রাণী তাদের বসতি প্রাকৃতিক প্রেক্ষাপট থেকে এতটা
        দূরে সরে গেছে যে তাদের নিজ প্রবৃত্তিগুলোও পূরণ বা পালন করার সুযোগ তাদের
        খুব কমে গেছে। এই দুঃখজনক সুবিধাগুলিতে কেবল শিখার বিষয় হলো যে প্রাণীগুলি
        সীমাবদ্ধ থাকাকালীন কীভাবে মুক্ত হওয়ার জন্য&nbsp; ছটফট করছে।</span></span>
  </p>
  <p>
    <span><span>দিনশেষে চিড়িয়াখানাগুলি বিনোদনের দিকেই মনোনিবেশ করে ব্যবসায়িক
        প্রতিষ্ঠান হয়, শিক্ষাপ্রতিষ্ঠান নয়।&nbsp; তারা মানুষকে যা শিখিয়েছে তা
        হলো প্রাণীদের জীবনে হস্তক্ষেপ করা এবং তাদের বন্দিদশায় আটকে রাখা মেনে
        নেওয়া যায়, অথচ এতে যে তারা বিরক্ত, বাধাপ্রাপ্ত, একাকী হয়ে গেছে এবং তাদের
        জীবনের উপর থেকে সমস্ত নিয়ন্ত্রণ থেকে বঞ্চিত হয়েছে সেকথা ভুলে যাওয়াটা
        আমাদের কিধরনের জ্ঞান অর্জন?&nbsp;</span></span>
  </p>
  <p>
    <span><span>অদেখা বাঘকে জানার জন্য হুমড়ি খেয়ে পড়ার উদ্দেশ্য যদি হয় আপনার জ্ঞান অর্জন,
        তাহলে আপনার পাশ দিয়ে হেঁটে যাওয়া কুকুরটার প্রতি কখনো লক্ষ্য করেন নি কেন?
        কেন তার দিকে ঘৃণার চোখে তাকান? কেন শিয়াল দেখলেই তাড়িয়ে বেড়ান?</span></span>
  </p>
  <p>
    <span><span>আপনি যদি প্রাণী সম্পর্কে জানতেই চান তবে প্রাকৃতিক ডকুমেন্টারি দেখুন যাতে
        দেখায় যে প্রাণীগুলি তাদের প্রাকৃতিক আবাসে কীভাবে আচরণ ও বিচরণ করে।&nbsp;
        বা আপনার চারপাশে তাকান!&nbsp; আপনার বাগানের পোকা থেকে শুরু করে মাথার উপরক
        উড়ন্ত পাখিগুলিকে চিনুন, জানুন, বুঝুন। আপনার চারপাশে থাকা স্থানীয় অঞ্চলের
        বন্যজীবনের বিশেষজ্ঞ হোন।</span></span>
  </p>
  <p>
    <span><span>আর হ্যাঁ, সুদূর ভবিষ্যতে যদি এমনটা হয় যে বিশ্বের সমস্ত চিড়িয়াখানা
        স্থায়ীভাবে বন্ধ হয়ে গিয়েছে এবং ভার্চুয়াল হলোগ্রাফিক চিড়িয়াখানা এর
        জায়গায় প্রতিস্থাপিত হয়েছে, তবে কেমন হবে বিষয়টা? আমি ভাবতেই পুলকিত হই।
        বিগত দুবছর যাবত আমি চিড়িয়াখানা বন্ধের কথা ভেবে আসছি। স্বপ্ন দেখি একদিন
        বন্ধ হবে। হয়তো এটাই সময় আমাদের চিড়িয়াখানা বন্ধের আওয়াজ তোলার। প্রযুক্তির
        সদ্ব্যবহারে আমরা কাজটা করতেই পারি।</span></span>
  </p>
  <p>
    <span><span>আসুন বলি,</span></span>
  </p>
  
  <span>আর কোনো খাঁচা নয় বা/or No More Cages</span>
  
  <span>জগতের সকল সত্ত্বা সুখী
        হোক।</span>
  <p><span><span>#চিড়িয়াখানাকে_না_বলুন</span></span>
  </p>
    <span><span>#Say_no_to_zoos&nbsp;</span></span>
  
  <div id="reflist">
  <h4>তথ্যসূত্র</h4>
  <ol>
    <li><span>https://phys.org/news/2012-08-tiger-german-zoo-woman.html</span></li>
    <li><span>https://www.dailymail.co.uk/news/article-2193505/Cologne-Zoo-Female-zoo-keeper-killed-tiger-escaped-enclosure-gate-wasnt-closed-properly.html</span></li>
    <li><span>https://www.bbc.com/news/world-europe-19380140</span></li>
    <li><span>https://www.theguardian.com/world/2012/aug/25/tiger-shot-escaping-killing-zookeeper</span></li>
  </ol>
    </div>
    </li>
  
</ul>

  </main><footer class="section-sm">
  <div class="bg-dark-overlay-3 mt-5">
    <div class="container">
      <div class="row align-items-center justify-content-md-between py-4">
        <div class="col-md-6">
          <div class="text-center text-md-start text-primary-hover text-muted">©2023 Aishik Rehman. All rights reserved
          </div>
        </div>
        <div class="col-md-6 d-sm-flex align-items-center justify-content-center justify-content-md-end">
          <div class="dropup me-0 me-sm-3 mt-3 mt-md-0 text-center text-sm-end">
            <a aria-expanded="false" class="dropdown-toggle text-primary-hover" data-bs-toggle="dropdown" href="#" id="languageSwitcher" role="button">English (International)</a>
            <ul aria-labelledby="languageSwitcher" class="dropdown-menu min-w-auto">
              <li><a class="dropdown-item" href="#">বাংলা (বাংলাদেশ)</a></li>
              <li><a class="dropdown-item" href="https://en.aishikrehman.com"English></a></li>
            </ul>
          </div>

          <ul
            class="nav text-primary-hover text-center text-sm-end justify-content-center justify-content-center mt-3 mt-md-0">
            <li class="nav-item"><a class="nav-link" data-bs-target="#ContactMe" data-bs-toggle="modal">Contact</a></li>
          </ul>
        </div>
      </div>
    </div>
  </div>
</footer>

<script src="https://code.jquery.com/jquery-3.6.4.min.js"></script>
<script src="https://cdn.jsdelivr.net/npm/bootstrap@5.3.0-alpha2/dist/js/bootstrap.bundle.min.js"></script>
<script src="/assets/js/script.js"></script></body>

</html>