---
layout: post
lang: bn
permalink: /কবিতা/প্রজ্ঞাপন/
categories: কবিতা
---
হারিয়ে যাওয়ার বার্তা যদি পেলেম  
বলো তবে হারিয়ে কোথায় গেলেম  
কেউ হারানোর ঘোষণ যদি কানের কাছে বাজে  
বলো তবে আমায় তোমার নিখোঁজ বলা সাজে?   
লাগ যদি পাই তোমার হাতের   
ছুইতে পারি চুল  
আমায় তোমার নিখোঁজ বলা বড্ড হবে ভুল  

১৩ ডিসেম্বর ৪.২০ এএম
আমি ছন্নছাড়া নই
ছন্ন আমার পাছে পাছে
হাতের কাছে
পায়ের নিচে
অহর্নিশের দোষ
মিছেই ছন্নছাড়া বলা
তোমার পুরান রোষ
সেই রোষের বশে 
হতচ্ছাড়াও বলেছিলে শেষে
আমি হতচ্ছাড়া নই
হত আমার শতশত
বাড়ছে বরং - অব্যাহত
হতচ্ছাড়া বলেলে আমায়
খুব আহত হই
