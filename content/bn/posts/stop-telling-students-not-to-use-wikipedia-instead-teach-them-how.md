---
title: "উইকিপিডিয়া ব্যবহারে শিক্ষার্থীদের বারণ নয় বরং ব্যবহারের উপায় শেখান"
date: 2022-09-25
image: https://wikimedia.org.bd/images/Wikipedia_banner12.jpg
tags: 
  - wikipedia
aliases:
  - /2022/09/stop-telling-students-not-to-use-wikipedia-instead-teach-them-how.html
---
তৃতীয় শ্রেণী পর্যন্ত শিক্ষকরা আমাকে উইকিপিডিয়া এড়িয়ে চলতে বলেছিলেন কারণ এটি "অনির্ভরযোগ্য"। একথা কেবল আমি নয়, কমবেশি আমরা সবাই শুনেছি। ছাত্রদেরকে এটা বলার পেছনে অনেক কারণ রয়েছে, সেসব কারণের মধ্যে "অনির্ভরযোগ্যতা" একটি বলির পাঁঠা হিসাবে কাজ করে। তবে তাদের মোদ্দা বার্তাটি হল "আমরা চাই না শিক্ষার্থীরা উইকিপিডিয়া ব্যবহার করুক"। যুক্তি যাই হোক না কেন, একটি সু-পরিচালিত বিশ্বকোষ শিক্ষার্থীদের এড়িয়ে যাওয়া উচিত এই ধারণাটি নির্বুদ্ধিতা, এবং এটিকে অবিশ্বস্ত বলে মনে করা উভয়টিই সেকেলে ও বিভ্রান্তিকর।

দুই দশকেরও বেশি আগে উইকিপিডিয়ার জন্ম হয় এবং তখন থেকেই এটি নিজেকে "একটি মুক্ত বিশ্বকোষ যা যে কেউ সম্পাদনা করতে পারে" বলে দাবি করে আসছে। ২০১৫ সালে, সাইটটি সম্মানজক ইরাসমাস পুরস্কার জিতেছে, যা মানবতা জন্য "ব্যতিক্রমী অবদান" রাখা ব্যক্তি বা প্রতিষ্ঠানকে প্রতি বছর পুরস্কৃত করা হয়। পুরষ্কারটির প্রবর্তন হয় ১৯৫৮ সালে, তখ থেকে অদ্যাবধি ৭৯ জন পুরস্কার বিজয়ীর মধ্যে উইকিপিডিয়াই একমাত্র বিজয়ী যা একটি প্রতিষ্ঠান অর্থাৎ কোন ব্যক্তি নয় ব্র্যান্ডটি সারা বিশ্বে একটি সুপরিচিত নাম এবং তথ্যের জন্য হাতের কাছের উৎস হিসেবে প্রতিষ্ঠা পেয়েছে। এত ধুমধাম ও বিস্তৃত সত্ত্বেও, শিক্ষায়তনিক কর্মকর্তারা এই ধারণাই চালিয়ে যাচ্ছেন যে এটিকে এড়িয়ে যাওয়া উচিত।
  
এই চিন্তাধারার দুটি প্রধান কারণ রয়েছে। শুরুর দিকে যারা এড়িয়ে যেতে চাইতেন তাদের জন্য কারণটি ছিল সাইটটি প্রায় ১৫ বছর আগে তেমনভাবে পরিচালিত হয়নি। তখন একটি ভুলভাল তথ্য দিয়ে সম্পাদনা করে তা চালিয়ে দেওয় অনেক সহজ ছিল। সেই সময়কালে ইন্টারনেট তুলনামূলকভাবে নতুন হওয়ায়, শিক্ষার্থীরা সাধারণত কোনটি বাস্তব এবং কোনট নয় তা বোঝার জন্য ততটা বোধসম্পন্ন ছিল না। ভুল তথ্যের ঝুঁকি যেহেতু বেশি ছিল, সেই সময়ের জন্য সাইটটি এড়িয়ে যাওয়া ব্যাপারটি বোধগম্য ছিল।
  
কিন্তু ২০২২ সালে এসে এই সমস্যার সফল প্রতিকার রয়েছে। উইকিপিডিয়া তার ধ্বংসাত্মক ও অগঠনমূলক সম্পাদনা শনাক্ত করার ক্ষমতাকে ব্যাপকভাবে উন্নত করেছে, যেমন অল্প সময়ের মধ্যে একই আইপি ঠিকানা থেক পুনরাবৃত্ত সম্পাদনাগুলো চিহ্নিত করা। প্রকাশিত তথ্যের নিরবচ্ছিন্ন সত্যতা নিশ্চিত করতে বাস্তব-সময় অর্থাৎ রিয়েল-টাইম সম্ভাব্য ক্ষতিকারক সম্পাদনাগুলো সংশোধন করতে শত শত বটের পাশাপাশি ১,০০০ জনেরও বেশি প্রশাসক একযোগে কাজ করছে৷

তদুপরি, কিছু শিক্ষায়তনিক কর্মকর্তারা বিশ্বাস করেন যে উইকিপিডিয়া ব্যবহার করা শিক্ষার্থীদের পক্ষে প্রবন্ধ লেখার জন্য একটি সহজ উপায় তৈরি করে দেয়। সাইটটি ব্রাউজ করার এবং দ্রুত তথ্য খোঁজার সহজ সুবিধাট দীর্ঘ গবেষণা প্রক্রিয়াকে ত্বরান্বিত করে বলে মনে করা হয়। যেহেতু শিক্ষায়তনিক প্রতিষ্ঠানগুলি অলসতাকে প্রচা করতে চায় না, একারণেও তারা তারা ছাত্রদেরকে সাইটটি এড়িয়ে যেতে বলবে।
  
যদিও এটা সত্য যে উইকিপিডিয়া একটি সহজ উপায়, তবে এই দৃষ্টিভঙ্গিটি নিন্দনীয় এবং তা সাইটের সম্পূর্ণ উদ্দেশ্যকে খাটো করে। উইকিপিডিয়াকে তথ্যের জন্য সর্বশেষ বা চূড়ান্ত হিসাবে নেওয়ার অর্থ নেই। বরং উইকিপিডিয়াকে এমন একটি গেটওয়ে হওয়ার উদ্দেশ্যে প্রস্তুত করা হয়েছে যা আরও তথ্য সম্বলিত গ্রহণযোগ্য বহিরাগত উৎসগুলোর সাথ বিষয়বস্তুর বিশদ সারাংশগুলোকে সংযুক্ত করে।

প্রতিটি নিবন্ধের নীচে তালিকাভুক্ত তথ্যসূত্রগুলো এই ধারণাটিকে আরও শক্তিশালী করে। উইকিপিডিয়া নিবন্ধ জুড়ে থাকা তথ্যসূত্রগুলোকে নিবন্ধের নীচে লিঙ্ক করার জন্য ডিজাইন করা অসংখ্য সুপারস্ক্রিপ্ট রয়েছ যেখানে আপনি সবগুলো সূত্র খুঁজে পাবেন। এখান থেকে, আপনি সত্যতা যাচাই করার সময় বিষয়টি নিয়ে আরও পড়তেও পারেন উইকিপিডিয়ার সূত্রগুলোকে অবশ্যই যাচাইকৃত হতে হবে, অন্যথায় উৎস এবং এর পূর্ববর্তী তথ্য বাতিল হয়ে যাবে।

এই ধারণাটি খুব সহজসরল, তবে বলতেই হয় যে যেকোনো কিছুর মতো এটিও নিখুঁত নয়। এটাই স্বাভাবিক যে উইকিপিডিয়াতে ক্ষতিকারক তথ্য থাকবে যা প্রশাসকদের নজর এড়িয়ে চলে যাবে, তবে চাইলেই আমরা এর পরিণতিগুলোর বিরুদ্ধে লড়া করতে পারি। কোনটি আসল এবং কোনটি নয়, সেইসাথে কোনটি কোন উৎসকে বৈধতা দেয় এবং কোনটি অকার্যকর করে তা বোঝার উপায শিক্ষার্থীদের শেখানো, "ভুয়া খবর" এর যুগে একটি শক্তিশালী হাতিয়ার।

জ্ঞান আগের যেকোন সময়ের চেয়ে আজ আরও বেশি সহজলভ্য। এক মুহুর্তের মাঝে কেউ তার নখদর্পণে লক্ষ লক্ষ বিট তথ্যে অ্যাক্সেস করতে পারে - গত শতাব্দীতে একটি বিশ্বকোষ পড়ার জন্য লাইব্রেরি পরিদর্শন করতে যে সফর করতে হ তার থেকে অনেক এগিয়ে এখন। সম্ভবত আমরা দুই দশক পরে, তাৎক্ষণিক জ্ঞানের ভিত্তি নিয়ে আত্মতুষ্টিতে ভুগছি। হয়তো আমর বুঝতে পারি না যে আমাদের পূর্বপুরুষদের এমন কিছু খুঁজে পাওয়ার জন্য কী পরিমাণ ঝঞ্জাটের মধ্য দিয়ে যেতে হয়েছিল য আমরা তাৎক্ষণিকভাবে খুঁজে নিতে পারছি। সর্বোপরি যত যাই হোক না কেন, তা মানবতার কাছে উইকিপিডিয়ার মানকে পরিবর্তন করে না আমাদের শিক্ষার্থীদেরকে এটি এড়ানোর পরিবর্তে কীভাবে ব্যবহার করতে হয় তা শেখানোর সময় এসেছে। এখন পর্যন্ত সবচেয়ে বেশ তথ্যসম্বলিত উৎসের সাথে একসাথে বসবাস করতে আমরা  ভাগ্যবান; এটাকে উপেক্ষা করা মানে এটাকে নষ্ট করা।


<small>
মূল লেখক: বব নফট (Bobb Knauft)<br />
মূল শিরোনাম: Stop telling students not to use Wikipedia. Instead, teach them how.,<br />
উৎস:  https://www.newsrecord.org opinion-stop-telling-students-not-to-use-wikipedia-instead-teach-them-how article_2bee0204-2931-11ed-8016-9fc1b82b2492.html<br />
</small>