---
title: শালীন ভাষায় গালির চর্চা
tags: 
    - language
    - রম্য
date: 2022-12-05
---
গালির আবার শালীন অশালীন কি! ব্যাপারটা অনেকটাই তাই, গালির শালীন অশালীন হয় না। গালি মানে গালি, গালি শালীনও না, অশালীনও না।

:) না, গালি অবশ্যই অশালীন, আগেরটা ভাইরাসের সংজ্ঞা থেকে কপি মেরে দিসি। গালাগালিতে আমি তেমন পটু নই, তবে খুব বেশি রাগালে ছোটবেলায় গালিগালাজ করিনি তা না! মাঝেমধ্যে সেগুলো গালি না প্রলাপ তা বুঝতে অনেকের কষ্ট হত; মাঝেমধ্যে সেগুলো সত্যি সত্যিই গালি হয়ে যাওয়ায় কেউ কেউ কষ্ট পেত। যদ্দুর মনে পড়ে মুক্তা জেঠিমা একদিন বে কষ্ট পেয়েছিলেন। কেউ কেউ গালিগুলো শোনার জন্য ইচ্ছে করেই আমাকে কষ্ট দিত। এই তালিকায় অনেকেই আছে; তবে রশিদ জেঠার জুড়ি মেলা ভার! 

এক মিনিট.... রশিদ জেঠা নাকি রাশিদ জেঠা? এই দুজনের নাম আমার মনে থাকত না কখনই। কবছর আগ থেকেই সমস্যা সমাধান করেছি এক অদ্ভুত ট্রিক্স আয়ত্ত করার মাধ্যমে। যিনি বয়সে বড় তার নামটাও বড়; অর্থাৎ তার নামে একট অতিরিক্ত আ'কার আছে, ছোট জনের নামে নেই! কে বড় কে ছোট সেটা আগে নির্ণয় করাটা সহজ ছিল একজন হাফেজ মানুষ, মুখভর্তি দাড়ি অন্যজন ক্লিনশেভ করেন; এমনিতে লুঙ্গি পরেন তবে কৃষিকাজে প্যান্ট পরেন। তবে যুগের সাথে দুজনের চেহারাই এখন সমানরকম বুড় দেখাচ্ছে, দুজনেই দাড়ি রাখছেন; পাঞ্জাবি পরছেন; মসজিদে যাচ্ছেন। এরকম ঘটনা তখন হলে বেকায়দায় পড়ে যেতাম। এখন সমস্যা নেই বয়স বেড়েছে, এমনিতেই কারুর নাম ভুলে যাই না! 

মজার ব্যাপার হলো, নাম যে কেবল আমি ভুলে যেতাম তা না! বছর দুয়েক আগে এক বিশেষ এক মামলায় তাদের দুই ভাইকেই আদালত পাড়ায় যেতে হয়েছে। তাদের নাম সম্ভবত ইংরেজিতে লেখা ছিল এবং বেচারা বিচারককে বেশ বেগ পোহাতে হয়েছিল রশিদ আর রাশিদকে আলাদা করতে! ইংরেজিতে দুইটাই ছিল ‘Rashid’। 

আমি অবশ্য কোনোকালেই গালাগালিতে খুব একটা পটু ছিলাম না। তবে খুব বেশি রাগালে ছোটবেলায় গালিগালাজ করিনি তা না! মাঝেমধ্যে সেই শব্দগুলো গালি নাকি নিছক প্রলাপ, তা বুঝতে আশপাশের মানুষের বেশ কষ্ট হতো। মাঝেমধ্যে সেগুলো সত্যি সত্যিই গালি হয়ে যাওয়ায় কেউ কেউ কষ্ট পেত। যদ্দুর মনে পড়ে, আমার প্রলাপে মুক্তা জেঠিমা একদিন বেশ কষ্ট পেয়েছিলেন। আবার একদল ছিল যারা গালিগুলো শোনার জন্য আমাকে ইচ্ছে করেই খুঁচিয়ে রাগাতো। সেই তালিকায় অনেকের নাম থাকলেও রশিদ জেঠার জুড়ি মেলা ভার!

তো কাজের কথায় আসি, বয়সে আমি তখন কচি; ক্লাস সেভেন বা সিক্সে পড়ি সম্ভবত; মাদারfাকার (Motherf***er) নামে এক অদ্ভুত গালি আছে আমি তো জানতাম না, কিন্তু শব্দটা যে গালি তা ঠিকই ধরতে পেরেছিলাম প্রথম শোনার সময়েই। তো সে থেকে মাথায় ভনভন ঘুরতেছে যে জিনিসটার অর্থ করলে কী হয়! কার মাদার আর কে ফাকার, তবে আল্লার(?) কসম, মাদার অর্থ জানলেও আমি ফাকার অর্থ জানতাম না। ফাকার অর্থ না জানায় তখন সেই বয়সে আর অর্থটা মিলানো হয় নি। 

সেই যুগে ইংরেজির মাস্টার তোফাজ্জল স্যার স্কুল ছুটির পর আরও দশ মিনিট আমাকে অফিসরুমে আটকে রাখতেন, উদ্দেশ্য আমার ‘মাথা খাওয়া’! রোজ দশ থেকে বিশটা নতুন ‘বোকাবুলারি’ (Vocabulary) আমার খাতায় তুলে দিতেন; তারপর অকুস্থলেই একটা হালকা পাতলা জিকির করিয়ে তবেই ছাড়তেন। যেসব শব্দ নতুন পেতাম কোথাও, আমিও সেগুলো টুকে রাখতাম; জিকিরের সময় অর্থটা পুছে নেওয়া যেত। তবে অশ্লীলতার অনুমানে স্যারের থেকে ফাকার অর্থটা পুছা হয়নি তখন আর।  কিন্তু এরকম একটা গালি যেটা সবাই দিচ্ছে আর আমি সেটা মিস করব; ভবিষ্যতে নস্টালজিয়া বলে কিছ থাকবে না ক! ভেবেচিন্তে শব্দটাকে “মাথাফাঁকা”য় রূপান্তর করে নিলাম। কাউকে এক ঝটকায় দিয়ে বসলে সে এইটারে গালি ভেবেই নেয়! আমার নস্টালজিয়ার ভবিষ্যৎ সম্ভাবনায় পূর্ণ হয়, এরকম শালীন গালি দিয়ে আমিও বেঁচে যাই গালিবাজ হওয়া থেকে। অথচ যাদেরকে গালি দিলাম তারা নিজেকে গালিখেকো বলেই ভেগে গেল। কী স্বস্তির নিঃশ্বাস!

যুক্তি খাটিয়ে আমি ‘Fuck you’ শব্দবন্ধটিকে রূপান্তর করেছিলাম ‘Space you’-তে। বাংলায় ‘Space’ মানে ‘ফাঁক’, আর সেই ধ্বনিগত মিল থেকেই আমার এই সৃজনশীল রূপান্তর। কাউকে ‘Space you’ বললে সে হয়তো ভাবত মহাকাশ নিয়ে কোনো মহৎ কথা বলছি, কিন্তু আমার মনে মনে তখন গালি দেওয়ার সেই আদিম তৃপ্তি খেলে যেত।

এরও আগে আরেকটা অশ্লীল শব্দ কিংবা গালির সঙ্গে আমার পরিচয়; সময়তারিখ ঠিক করে বলতে পারব না। তবে জিনিসটা মাথায় আসত "চকচক করলেই সোনা হয় না" আর "আমার সোনার বাংলা" বলতে গেলেই। আমার এলাকায় স্বর্ণকে কেউ সোনা বলে ডাকে না; এমনকি এই নাম বললে চিনবেও না। তাদের কাছে সোনা মানে স্ত্রী প্রজননাঙ্গ! তো যস্মিন দেশে যদাচার মেনেই আমর "চকচক করলেই সোনা হয় না"র অর্থ করতাম; আর ছোট থাকতে আমার সোনার বাংলা বলতেই পুরো স্কুলজুড়ে অট্ট আর মুচকি উভয় হাসির ঢেউ খেলে যেত। তখন সোনার স্বর্ণার্থ জানাই ছিল না। ওই একটা অর্থই মানে স্ত্রীযৌনাঙ্গই জানতাম। 
বয়স যখন আমার ১৭ তখন এই ধারণাতেও বাগড়া বসিয়ে দেয় এক টাঙ্গাইল্যা। সে আবার সোনা বলতে স্ত্রীয়ের বদলে পুরুষ যৌনাঙ্গ বুঝে! কী মুসিবত! ময়মনসিংহের স্ত্রীরা টাঙ্গাইলে স্বামী আর টাঙ্গাইলের স্বামীরা ময়মনসিংহে এসে স্ত্রী হয়ে যাচ্ছে! সম্ভবত এই দ্বন্দ্বের কারণেই টাঙ্গাইল ময়মনসিংহ থেকে পৃথক হয়ে জেলা গঠন করেছিল; এবং এখন দুইটা দুই বিভাগের আওতায় আছে আবার একও হতে চায় না।

গালিরে কিভাবে শালীন করা যায় তার আরেকটা নজির রেখছে আমার দূর সম্পর্কের রুমমেট এবং বন্ধু এমবিবিএস মাহদী। তো একদিন আরেক বন্ধু প্রান্তর সাথে ঝগড়াঝাটি শেষ করে একা একা বেলকনিতে গিয়ে প্রান্তকে "নটীর ছেলে" বলে সমানে গালি দিয়ে যাচ্ছে। একমাত্র শ্রোতা আমি পাশে বসে আছি, বাইরে চুপ থাকলেও ভেতরে হেসে খুন হয়ে যাচ্ছি। ‘নডির পুত’ (নটির পুত্র!) আর ‘হালার পুত’ গালি দুইটার প্রচুর ব্যবহার হত শুনেছি, কিন্তু ‘নটীর ছেলে’ তো কখনও শুনিনি! গালির মধ্যে এমন ব্যাকরণসম্মত শুদ্ধতা বজায় রাখা কেবল মাহদীর পক্ষেই সম্ভব ছিল। স্বভাবতই গালির কোন ঝাঁঝ বা স্বাদ পেলাম না, পেলাম কেবল নির্মল হাস্যরস।

গালিকে মার্জিত করার এই প্রচেষ্টায় আরেকটি বহুল প্রচলিত কৌশল হলো স্বয়ংক্রিয় ‘সেন্সরশিপ’। যেমন— “তোর নানিরে টুট টুট!” এই যে মাঝপথে এসে আসল শব্দটা ঢেকে দেওয়া, এটাও এক অদ্ভুত শিল্প। বক্তা এবং শ্রোতা উভয়েই জানে ওই ‘টুট টুট’ বা শূন্যস্থানে কী বসার কথা ছিল, কিন্তু সরাসরি উচ্চারণ না করায় একটা তথাকথিত সামাজিক শালীনতা বজায় থেকে যায়।

হেলিম দাদার বিখ্যাত গালি ছিল— “ছুতমত এক ফোঁটার ছেলে!” শুনতে বড় কোমল মনে হলেও এর অন্তর্নিহিত শ্লেষ ছিল অত্যন্ত ধারালো। এখানে ‘এক ফোঁটা’ বলতে তিনি মূলত বীর্য বা শুক্রাণুর ইঙ্গিত দিতেন। আবার, সোহেল ভাইয়ের কাছে শুনলাম আরেক গালি— “সমিতির ছেলে!” শুনতে মনে হয় ছেলেটা বুঝি কোনো সমাজসেবামূলক প্রতিষ্ঠানের সাথে যুক্ত। কিন্তু ওনার কাছে এটা ছিল চরম অপমানের এক সম্বোধন। ওনার এই গালির আক্ষরিক মানেটা বড়ই মর্মান্তিক— অর্থাৎ বেচারার বাপ একজন না, বরং কয়েকজন মিলে একটা ‘সমিতি’ বা কমিটি! একজনের বদলে পুরো ‘সমিতি’কে বাপের আসনে বসিয়ে দেওয়ার এই চরম অপমানজনক অথচ আপাত নিরীহ সম্বোধনটি সত্যি ভাববার বিষয়।

ক্লাস নাইনে বা টেনের দিকে, আমি তখন গোড়া ধার্মিক; নামাজ শেষে মসজিদের বারান্দায় বসে আছি। মুকু্তুল মাস্টার বয়ান করছেন, বয়ান বলতে উনার স্মৃতিচারণ আর হেথায় সেথায় ভ্রমণের কাহিনি। তো কথা প্রসঙ্গে উনি কার পরিচয় দিতে গিয়ে বললেন "আমার শালার ঘরের শালা"! সবাই হুড়মুড়িয়ে হেসে ফেলল; কথাটা মূলত গালি নয়, এর অর্থ উনার শ্যালকে শ্যালক। কিন্তু কথাটা গালি হিসেবে আমরা মাঝেমধ্যেই ব্যবহার করতাম। তবে অত শুদ্ধ ঢংয়ে নয়, এই "হালার ঘরের হালা হিসেবে আরকি।

যাকগে, পর্ন ছবিকে ‘ব্লু ফিল্ম’ বলে ডাকে অনেকে, সেটা আমি আরও পরে জানছি। প্রথম শুনছি এক্স (X)... সেই বয়সে এই এক অক্ষরই ছিল রহস্যের খনি। ক্লাসরুম ছেড়ে স্কুলের কমন রুমে বা অন্য আড্ডার আসরে আমি খুব কমই যেতাম, মানে এতটাই কম যে আমার সহপাঠীরাও আমাকে অন্যরকম ভক্তি করত এই গাম্ভীর্যতার কারণে, আর অন্য ক্লাসের কেউ চিনতই না যদিও নাম জানাত পুর স্কুল; স্যারদের কাছে থেকে শুনেছে সবাই। এই নাম আমার পড়ালেখায় না যদ্দুর হয়েছে, তারচেয়ে বহুগুণ আমার নীরবতায়! আমি সবসম চুপচাপ থাকার দরুণ সবচেয়ে মার্জিত শিক্ষার্থীর খেতাব পেয়েছিলাম তখন আর নজির হিসেবে স্কুলে এখনও আমার কথা উঠে শুনেছি। সেই কমনরুমে অকস্মাৎ ঢুকেই শুনি আলোচনা হচ্ছে X নিয়ে! আমাাকে দেখেই আলোচনা স্থগিত। আমিও একটু অপ্রস্তুত হয়ে চলে এলাম। ৪০ টাকায় কেনা পকেট ডিকশোনারি খুলে খুঁজাখুঁজি করেও আহামরি কিছু পেলাম না! 
...রনি যখন প্রথম ‘নেকেড’ (Naked) শব্দটার সাথে পরিচয় করিয়ে দিল, আমার গাম্ভীর্যের আড়ালে থাকা কিশোরটি তখন নতুন এক জগতের মানচিত্র আঁকছিল।

তবে ভাষা তো স্থির নয়, এর স্রোত বয়সের সাথে সাথে আরও বেশি সৃজনশীল হয়ে ওঠে। বর্তমানে সোশ্যাল মিডিয়া আর কিবোর্ডের যুগে গালির সেই ‘শালীন’ করার প্রচেষ্টা এক নতুন উচ্চতায় পৌঁছেছে। আজকের জেনারেশনের গালির ডিকশনারি খুললে দেখা যায়— “মাদার টোস্ট” কিংবা “বাইন টোস্ট”! কী অদ্ভুত উদ্ভাবনী ক্ষমতা! ‘মাদার’ ঠিক রেখে পরের অংশটাকে ‘টোস্ট’ বানিয়ে দিয়ে পুরো বিষয়টাকে যেন একটা সকালের নাস্তার মেনু বানিয়ে ফেলা হয়েছে। আবার ‘বাইনচোদ’ এর বদলে ‘বাইন টোস্ট’—শুনলে মনে হয় খুব সুস্বাদু কোনো খাবার, কিন্তু প্রয়োগের তীব্রতা সেই আগের মতোই।

এই যে মূল গালির হাড়-কঙ্কাল ঠিক রেখে চামড়াটা বদলে ফেলার প্রবণতা, এটা আসলে আমাদের সামাজিক হিপোক্রিসি আর সৃজনশীলতার এক অদ্ভুত মিশ্রণ। আমরা গালিও দেব, আবার যেন সেটা সোজাসুজি কানে না লাগে—এমন একটা সেফ জোন তৈরি করছি। ছোটবেলায় আমার “মাথাফাঁকা” বা “Space you” ছিল কেবল আত্মরক্ষার উপায়, আর আজকের “মাদার টোস্ট” হলো ভাষাগত বিদ্রোহের এক নতুন ফ্যাশন।

আজকে এসব স্মৃতি মনে হলে মনে হয়, সময় কীভাবে পাল্টে যায়! গালি আসলে নিছক কোনো শব্দ নয়, এটি এক ধরনের সামাজিক মুদ্রা। শৈশবের সেই গালিকে শালীন করার আপ্রাণ চেষ্টা আর শব্দের অর্থ নিয়ে সেই গোলকধাঁধাই ছিল জীবনের শ্রেষ্ঠ পাঠশালা। গালি অশালীন হতে পারে, কিন্তু সেই গালিকে ঘিরে থাকা স্মৃতিগুলো আজও অমলিন আর অদ্ভুতভাবে ‘শালীন’।

জীবনের এই গোলকধাঁধায় শব্দগুলো হয়তো আগের মতোই আছে, শুধু আমাদের দেখার চশমাটা বদলে গেছে। আমরা এখন গালি শুনি না, শুনি মানুষের চাপা ক্ষোভ কিংবা অসংলগ্ন আবেগ। আর মনে মনে খুঁজি সেই তোফাজ্জল স্যারের ডিকশনারি, যেখানে হয়তো ‘শান্ত’ ছেলেটার জন্য আরও কিছু ‘মাথাফাঁকা’ বা ‘Space you’ শব্দের মজুদ রয়ে গেছে।
